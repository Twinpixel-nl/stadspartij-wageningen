<!DOCTYPE html>
<html lang="nl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Volledig Verkiezingsprogramma - Stadspartij Wageningen</title>
    <link rel="apple-touch-icon" sizes="180x180" href="../images/favicon/apple-touch-icon.png">
    <link rel="icon" type="image/png" sizes="32x32" href="../images/favicon/favicon-32x32.png">
    <link rel="icon" type="image/png" sizes="16x16" href="../images/favicon/favicon-16x16.png">
    <link rel="manifest" href="../images/favicon/site.webmanifest">
    <link rel="stylesheet" href="css/style.css">
    <link href="https://fonts.googleapis.com/css2?family=Oswald:wght@700&family=Lato:wght@400;700&display=swap" rel="stylesheet">
    <link rel="stylesheet" href="https://cdnjs.cloudflare.com/ajax/libs/font-awesome/6.5.1/css/all.min.css" integrity="sha512-DTOQO9RWCH3ppGqcWaEA1BIZOC6xxalwEsw9c2QQeAIftl+Vegovlnee1c9QX4TctnWMn13TZye+giMm8e2LwA==" crossorigin="anonymous" referrerpolicy="no-referrer" />
</head>
<body>
     <header class="site-header">
    <div class="container">
        <div class="logo">
            <a href="index.html"><img src="images/logo.png" alt="Logo Stadspartij Wageningen"></a>
        </div>
                    <button class="hamburger" aria-label="Open menu">
            <span></span>
            <span></span>
            <span></span>
        </button>
         <nav class="main-nav">
          <ul>
            <li><a href="index.html">Home</a></li>
            <li><a href="fractie.html">Fractie</a></li>
            <li><a href="nieuws.html">Nieuws</a></li>
            <li><a href="ambassadeur.html">Word ambassadeur</a></li>
             <li class="dropdown">
          <a href="#" class="drop-btn">Verkiezingen</a>
          <div class="dropdown-content">
            <a href="samenvatting-verkiezingsprogramma.html">Samenvatting Programma</a>
            <a href="verkiezingsprogramma-compleet.html">Volledig Programma</a>
            <a href="verkiezingsprogramma-engels.html" class="active">English Summary</a>
            <a href="stellingen-mijnstem.html">Stellingen Stemwijzer</a>
          </div>
        </li>
            <li><a href="contact.html">Contact</a></li>
          </ul>
            <div class="social-icons">
    <a href="https://www.facebook.com/StadspartijWageningen/" target="_blank" rel="noopener noreferrer" aria-label="Bezoek onze Facebook pagina">
      <i class="fab fa-facebook-f"></i>
    </a>
    <a href="https://www.instagram.com/stadspartijwageningen/" target="_blank" rel="noopener noreferrer" aria-label="Bezoek onze Instagram pagina">
      <i class="fab fa-instagram"></i>
    </a>
  </div>
        </nav>
    </div>
</header>
<!-- (Plaats hier de nieuwe header met dropdown) -->
<main>
  <section class="page-title-section">
    <div class="container">
      <h1>Verkiezingsprogramma 2026-2030</h1>
      <p class="lead">Als Wageningen je lief is.</p>
    </div>
  </section>

  <section class="section-padding content-section">
    <div class="container program-doc">

      <div class="program-meta">
        <a class="skip-link" href="#voorwoord">Ga naar de inhoud</a>
      </div>

      <h2>Inhoudsopgave</h2>
      <ol class="toc">
        <li><a href="#voorwoord">Voorwoord</a></li>
        <li><a href="#standpunten">Onze standpunten per hoofdstuk</a></li>
        <li><a href="#slotwoord">Slotwoord</a></li>
        <li><a href="#wonen-ruimtelijk">1. Wonen en ruimtelijke ontwikkeling</a></li>
        <li><a href="#mobiliteit-parkeren">2. Mobiliteit en parkeren</a></li>
        <li><a href="#veiligheid">3. Openbare orde en veiligheid</a></li>
        <li><a href="#zorg-welzijn">4. Zorg, participatie en welzijn</a></li>
        <li><a href="#sport-cultuur-onderwijs">5. Sport, cultuur en onderwijs</a></li>
        <li><a href="#energie-klimaat">6. Energie en klimaat</a></li>
        <li><a href="#natuur-milieu">7. Natuur en milieu</a></li>
        <li><a href="#economie-financien">8. Lokale economie en financiën</a></li>
        <li><a href="#binnenstad-toerisme">9. Binnenstad en toerisme</a></li>
        <li><a href="#bestuur-betrokkenheid">10. Lokaal bestuur en betrokkenheid</a></li>
      </ol>

      <hr class="doc-divider" />

      <h2 id="voorwoord">Voorwoord</h2>
      <p>
        Wageningen is een stad met een uniek karakter: historisch, groen, een hoge diversiteit aan inwoners en vooruitstrevend.
        Een stad waar mensen elkaar kennen, waar ruimte is voor kennis en vernieuwing, maar ook voor rust, ontmoeting en betrokkenheid.
      </p>
      <p>
        De Stadspartij Wageningen zet zich in om deze kwaliteiten te behouden en te versterken. Wij geloven in een leefbare,
        bereikbare en gastvrije stad waarin inwoners, ondernemers, studenten en bezoekers zich welkom voelen.
      </p>
      <p>
        Onze keuzes zijn realistisch, transparant en financieel verantwoord. Wij doen wat we beloven – in samenwerking met inwoners,
        organisaties en instellingen die samen de stad vormen.
      </p>

      <h3>Onze missie</h3>
      <p>
        De Stadspartij Wageningen wil een gemeente zijn die met en voor haar inwoners werkt. Wij zetten het Wageningse karakter centraal:
        divers, betrokken en toekomstgericht.
      </p>

      <h3>Onze visie</h3>
      <p>
        Wij bouwen aan een stad waar historie en innovatie elkaar versterken, waar mensen betaalbaar kunnen wonen, waar natuur en kennis
        samenkomen en waar iedereen kan meedoen. Wageningen moet een stad blijven die leeft, groeit en verbindt – zonder haar identiteit
        te verliezen.
      </p>

      <h3>Onze kernwaarden</h3>
      <ul>
        <li><strong>Leefbaarheid</strong> – Een stad waar wonen, werken en ontspannen in balans zijn.</li>
        <li><strong>Bereikbaarheid</strong> – Mobiliteit die logisch, veilig en duurzaam is.</li>
        <li><strong>Gastvrijheid</strong> – Een stad die openstaat voor ontmoeting, cultuur en diversiteit.</li>
        <li><strong>Inclusief</strong> – Iedereen doet mee!</li>
        <li><strong>Betrokkenheid</strong> – Bestuur dat luistert, zichtbaar is en samenwerkt.</li>
        <li><strong>Verantwoordelijkheid</strong> – Beleid dat uitvoerbaar, eerlijk en financieel gezond is.</li>
      </ul>

      <hr class="doc-divider" />

      <h2 id="standpunten">Onze standpunten per hoofdstuk</h2>

      <div class="chapter-groups">
        <div class="chapter-group">
          <h3>BOUWEN - VERKEER - VEILIGHEID</h3>
          <ol>
            <li><a href="#wonen-ruimtelijk">Wonen en ruimtelijke ontwikkeling</a></li>
            <li><a href="#mobiliteit-parkeren">Mobiliteit en bereikbaarheid</a></li>
            <li><a href="#veiligheid">Openbare orde en veiligheid</a></li>
          </ol>
        </div>

        <div class="chapter-group">
          <h3>SAMEN - SOCIAAL - DUURZAAM</h3>
          <ol>
            <li><a href="#zorg-welzijn">Zorg, participatie en welzijn</a></li>
            <li><a href="#sport-cultuur-onderwijs">Sport, cultuur en onderwijs</a></li>
            <li><a href="#energie-klimaat">Energie en klimaat</a></li>
            <li><a href="#natuur-milieu">Natuur en milieu</a></li>
          </ol>
        </div>

        <div class="chapter-group">
          <h3>LOKAAL – LEEFBAAR - REALISTISCH</h3>
          <ol>
            <li><a href="#economie-financien">Lokale economie en financiën</a></li>
            <li><a href="#binnenstad-toerisme">Binnenstad en toerisme</a></li>
            <li><a href="#bestuur-betrokkenheid">Lokaal bestuur en betrokkenheid</a></li>
          </ol>
        </div>
      </div>

      <hr class="doc-divider" />

      <h2 id="slotwoord">Slotwoord</h2>
      <p>
        De Stadspartij Wageningen kiest voor een koers die dicht bij de inwoners blijft. Wij bouwen aan een stad die haar geschiedenis
        respecteert, haar toekomst omarmt en waarin iedereen zich thuis voelt.
      </p>
      <p>
        Samen houden we het Wageningse karakter levend. <strong>Als Wageningen je lief is.</strong>
      </p>

      <hr class="doc-divider" />

<h2 id="wonen-ruimtelijk">1. Wonen en ruimtelijke ontwikkeling</h2>

<h3 id="wonen">1.1 Wonen</h3>
<p>
  De komende jaren zetten we in op een versnelling van de woningbouw op een zodanige wijze dat er voor iedere Wageninger
  voldoende passende en betaalbare woningen zijn. Specifieke aandacht gaat naar de ontwikkeling van seniorenwoningen,
  met name rondom het centrum, nabij de benodigde voorzieningen. Op deze manier kiest de Stadspartij voor doorstroming
  op de woningmarkt: gezinswoningen komen vrij voor gezinnen en senioren kunnen kiezen voor een levensloopbestendig alternatief.
</p>
<p>
  Wij geven inwoners uit Wageningen voorrang bij het vinden van een koop- of huurwoning. Hierbij maken we geen onderscheid
  tussen starters en doorstromers. Daarnaast staan we positief tegenover alternatieve woonvormen, zoals bijvoorbeeld
  hofjes voor ouderen of verplaatsbare sociale huurwoningen die snel gebouwd kunnen worden met het comfort en de kwaliteit
  van een normale woning.
</p>
<p>
  Voor starters op de woningmarkt moet voldoende woningaanbod worden gerealiseerd. Het woningaanbod voor starters bestaat
  wat de Stadspartij betreft zowel uit (nieuw te bouwen) appartementen als (laagbouw) eengezinswoningen. Daarom willen wij
  zo snel mogelijk de bouw van betaalbare woningen versnellen.
</p>
<p>
  De Stadspartij vindt dat we moeten vasthouden aan de doelstelling uit de Woonvisie op het punt van 30% sociale huurwoningen.
  Daarnaast hebben goedkope koopwoningen voor senioren en starters prioriteit. Middenhuurwoningen (tussen de €750 en
  €1.000 per maand) vinden we belangrijk, omdat deze woningen nodig zijn voor mensen die net te veel verdienen voor sociale
  huur, maar te weinig om een woning te kunnen kopen.
</p>
<p>
  De versnelling van de woningbouw wil de Stadspartij realiseren door het verminderen van aanvullende regels voor
  woningbouwprojecten en door extra capaciteit beschikbaar te stellen om woningbouwinitiatieven sneller te realiseren.
  Om die reden is de Stadspartij voorstander van het afschaffen van welstandsregels.
</p>
<p>
  We blijven inzetten op participatie van omwonenden, behoud van groen in de wijk en de historische kenmerken van de stad.
  Ook zijn we voorstander van initiatieven zoals woningsplitsing of mantelzorgwoningen om de druk op de woningmarkt te
  verlagen. Wet- en regelgeving om dit mogelijk te maken moet er zo snel mogelijk komen.
</p>
<p>
  Studentenhuisvesting heeft de afgelopen jaren veel aandacht gekregen. Gezien de huidige daling van het aantal
  inschrijvingen aan de universiteit vinden wij dat er de afgelopen jaren voldoende nieuwe woningen voor studenten zijn
  bijgebouwd. Nieuwe locaties zijn wat de Stadspartij betreft niet nodig. Verduurzaming van bestaande studentenhuisvesting
  zullen wij altijd stimuleren.
</p>
<p>
  De Stadspartij is blij dat er strengere regels zijn gekomen voor het opkopen van woningen in wijken met als doel deze te
  verhuren aan studenten. Menging van verschillende doelgroepen in onze stad is prima, maar de leefbaarheid moet wel in
  de gaten gehouden worden.
</p>

<h3 id="ruimtelijke-ontwikkeling">1.2 Ruimtelijke ontwikkeling</h3>
<p>
  In Wageningen is weinig ruimte voor uitbreiding van de stad richting het buitengebied. Wij vinden dat de Eng ‘leeg’
  moet blijven en bebouwing alleen in zeer beperkte mate mogelijk is wanneer dat ten goede komt aan het landschap.
  Ook de uiterwaarden, het Binnenveld en de Rijnhaven zien wij niet als geschikte locaties voor woningbouw.
</p>
<p>
  De Stadspartij is van mening dat, om een leefbare en levendige stad te blijven, we moeten inbreiden en de hoogte in
  moeten gaan met het bouwen van woningen. Met deze mogelijkheid behouden we het bestaande groen en ontstaat er ruimte
  om waar mogelijk extra groen te realiseren.
</p>
<p>
  De gemeente heeft weinig grond in eigen bezit en hierdoor moet altijd worden onderhandeld met grondeigenaren en
  projectontwikkelaars. De Stadspartij wil duidelijkheid en doortastendheid bieden richting projectontwikkelaars:
  de Woonvisie hanteren wij als leidraad.
</p>


      <hr class="doc-divider" />

 <h2 id="mobiliteit-parkeren">2. Mobiliteit en parkeren</h2>

<h3 id="bereikbaarheid">2.1 Bereikbaarheid</h3>
<p>
  Er is de laatste jaren veel te doen over de bereikbaarheid van Wageningen per auto. De uitkomst van de discussie was,
  al in 2017, dat de regie is overgenomen door het provinciebestuur. Na diverse onderzoeken is besloten dat de
  Nijenoordallee wordt aangepast en verbreed, inclusief een onderdoorgang bij de Churchillweg en een westelijke
  inprikker bij de Mondriaanlaan/Dijkgraaf.
</p>
<p>
  De Stadspartij wil dat de gemeente Wageningen, na het genomen besluit, volop inzet op verzachtende maatregelen voor
  buurtbewoners die te maken krijgen met de voorgestelde aanpassingen. Hierbij kan gedacht worden aan het subsidiëren
  van geluidsisolatie.
</p>
<p>
  Daarnaast willen wij de doorstroming in Wageningen bevorderen. Wat ons betreft komen er verlichte fietstunnels bij de
  Nijenoordallee. Ook zetten we ons in om zoveel mogelijk sluipverkeer tussen de A12 en de A50 te voorkomen.
</p>
<p>
  Ook willen we een knip bij de Marijkeweg. Deze knip zien wij het meest geschikt op de weg vóór de brandweerkazerne.
  De brandweer krijgt dan twee uitritten: één links en één rechts van de knip.
</p>
<p>
  In woonwijken moet minder ruimte worden gegeven aan de auto, maar bereikbaarheid met de auto blijft mogelijk.
  De snelheid van het autoverkeer in woonwijken en overige bebouwde omgeving moet wat de Stadspartij betreft
  maximaal 30 kilometer per uur zijn. Op doorgaande routes blijft de maximumsnelheid 50 kilometer per uur.
</p>
<p>
  De Stadspartij wil goede fietsverbindingen door de stad en naar de campus om de doorstroming en veiligheid te verbeteren.
  We blijven ons inzetten voor het verbeteren en veiliger maken van (recreatieve) fietsroutes naar plaatsen als
  Ede, Rhenen, Renkum en Veenendaal.
</p>
<p>
  Senioren worden steeds actiever en het gebruik van scootmobielen neemt toe. Het is daarom belangrijk dat ook zij zich
  veilig door de stad kunnen verplaatsen. Dit vraagt om goede straatverlichting, veilige trottoirs, toegankelijke
  oversteekplaatsen en lage, overzichtelijke groenvoorzieningen.
</p>

<h3 id="openbaar-vervoer">2.2 Openbaar vervoer</h3>
<p>
  Om vanuit Wageningen met het openbaar vervoer de provincie of het land in te kunnen reizen, zijn we afhankelijk van
  bus- en treinverbindingen. Voor inwoners van Wageningen, maar ook voor studenten die buiten de stad wonen, is een
  goed en duurzaam openbaar vervoer essentieel.
</p>
<p>
  Omdat Wageningen voor treinverkeer afhankelijk is van de stations Ede, Rhenen, Veenendaal, Arnhem en Nijmegen,
  blijven wij ons inzetten voor snelle en betrouwbare busverbindingen met deze steden. Deze verbindingen moeten
  goed bereikbaar zijn vanuit zowel de binnenstad als de campus.
</p>

<h3 id="parkeren">2.3 Parkeren</h3>
<p>
  Parkeertarieven in Wageningen mogen niet hoger zijn dan in omliggende gemeenten. Daarnaast moet er voldoende
  parkeergelegenheid zijn om het winkelen en verblijven in het centrum niet te beperken. Bij parkeren moeten
  dagkaarten, contant betalen en achteraf betalen mogelijk blijven.
</p>
<p>
  Voor een beter bereikbare binnenstad en veiligere verkeersbewegingen in de omliggende wijken willen we het aantal
  parkeerplaatsen rondom de binnenstad behouden. De geplande parkeergarage bij de Gevangentoren moet er wat ons betreft
  dan ook zo snel mogelijk komen.
</p>
<p>
  Niet alleen voor auto’s, maar ook voor fietsen moet er voldoende parkeergelegenheid zijn. We zetten in op veilige,
  waar mogelijk overdekte fietsenstallingen rondom het centrum, geschikt voor zowel gewone fietsen als e-bikes.
</p>


      <hr class="doc-divider" />

<h2 id="veiligheid">3. Openbare orde en veiligheid</h2>

<h3 id="rust-in-de-stad">3.1 Rust in de stad</h3>
<p>
  Wageningen is een relatief veilige stad en dat willen wij graag zo houden. Iedereen die in Wageningen woont,
  moet zich op ieder moment veilig door de stad kunnen bewegen. Daarom willen wij dat bestaande regels en
  verleende vergunningen consequent worden gehandhaafd.
</p>
<p>
  Wij pleiten voor duidelijke afspraken tussen politie en Openbaar Ministerie over handhaving, vervolging en
  strafmaat. Handhaving draagt bij aan rust in de stad en vergroot het gevoel van veiligheid bij inwoners.
</p>
<p>
  Evenementen zijn waardevol voor de levendigheid van Wageningen, maar mogen niet leiden tot structurele
  overlast voor omwonenden. Daarom willen wij dat de maximale geluidsnorm bij evenementen wordt verlaagd en
  beter wordt gehandhaafd.
</p>

<h3 id="orde-en-veiligheid">3.2 Orde en veiligheid</h3>
<p>
  In Wageningen is relatief weinig capaciteit beschikbaar voor bijzondere opsporingsambtenaren (BOA’s).
  Handhavend optreden tegen kleine vergrijpen draagt bij aan het veiligheidsgevoel in de stad.
</p>
<p>
  De Stadspartij vindt dat er financiële ruimte moet komen voor meer BOA’s op straat, zodat zichtbare
  handhaving mogelijk is in wijken, het centrum en bij evenementen.
</p>
<p>
  Goede verlichting en zichtbaarheid van veiligheidsmaatregelen zijn belangrijk. Bij grootschalige
  evenementen, in het centrum en op plekken met veel overlast staan wij daarom niet op voorhand afwijzend
  tegenover cameratoezicht, mits dit zorgvuldig en tijdelijk wordt ingezet.
</p>
<p>
  De jaarwisseling is een feestelijk moment, maar brengt ook risico’s met zich mee. Een landelijk verbod
  op vuurwerk zet extra druk op handhaving en hulpdiensten. Daarom zien wij het organiseren van een
  alternatieve viering, zoals een licht- en lasershow en lokale activiteiten, als een belangrijk onderdeel
  van een veilige jaarwisseling.
</p>

      <hr class="doc-divider" />

 <h2 id="zorg-welzijn">4. Zorg, participatie en welzijn</h2>

<p>
  Inwoners van Wageningen en sociale organisaties hebben samen de zorg onder handen genomen en met elkaar afspraken
  gemaakt om de maatschappelijke effecten centraal te zetten, waarbij inwoners de regie over hun eigen leven hebben
  en ‘zorg voor elkaar’ onderdeel is van de normen en waarden.
</p>

<p>De Stadspartij deelt de uitgangspunten van Samen Wageningen:</p>
<ul>
  <li>Voorkomen van problemen</li>
  <li>De inwoner staat centraal</li>
  <li>We doen het samen</li>
  <li>We gaan uit van vertrouwen</li>
  <li>Actief op zoek naar vernieuwing</li>
</ul>

<p>
  Voor de uitvoering van deze taken heeft de landelijke overheid te weinig financiële middelen beschikbaar gesteld
  aan gemeenten. De Stadspartij zet zich daarom actief in om de landelijke overheid te bewegen om meer middelen
  beschikbaar te stellen.
</p>

<p>
  De Stadspartij is voorstander van laagdrempelige en toegankelijke zorg- en welzijnsdiensten op wijkniveau.
  Vrijwilligers spelen een belangrijke rol in het mogelijk maken van activiteiten die het welzijn in onze stad
  vergroten.
</p>

<p>
  Mantelzorgers vormen een essentiële groep vrijwilligers. Daarom vinden wij dat respijtzorg, voorlichting, advies
  en lotgenotencontact meer aandacht moeten krijgen. Om dit goed te coördineren, willen wij een kwartiermaker
  mantelzorg aanstellen.
</p>

<p>
  De Stadspartij wil resultaten in de jeugdzorg transparanter maken en sterker sturen op preventie, doelmatigheid
  en effectiviteit, zodat tekorten zoveel mogelijk binnen de bestaande begroting kunnen worden opgevangen.
</p>

<p>
  Iedereen moet kunnen meedoen in de samenleving. Daarom zetten wij ons in om armoede vroegtijdig te signaleren
  en inwoners te begeleiden naar een gezond financieel perspectief. We blijven meekijken naar de effecten van
  het Maatschappelijk Meedoen Budget (MMB) in de eerste periode na invoering.
</p>

<p>
  Hulpmiddelen en voorzieningen moeten betaalbaar blijven. De gemeente moet erop toezien dat minder draagkrachtige
  senioren en inwoners met een beperking gebruik kunnen blijven maken van deze voorzieningen.
</p>

<p>
  Wij zien kansen in zorgvuldige toegang, tussentijdse evaluatie en bijsturing van trajecten, evenals in de inzet
  van zorgtechnologieën en e-health.
</p>


      <hr class="doc-divider" />

<h2 id="sport-cultuur-onderwijs">5. Sport, cultuur en onderwijs</h2>

<h3 id="bewegen">5.1 Bewegen</h3>
<p>
  De Stadspartij draagt de lokale sport een warm hart toe. Wij staan voor “meebewegen en meer bewegen”.
  Sport moet toegankelijk en betaalbaar zijn en blijven voor iedereen. Jongeren die de contributie niet
  zelf kunnen betalen, moeten ondersteuning kunnen krijgen via regelingen zoals het Ik Doe Mee Fonds.
</p>
<p>
  Sportfaciliteiten moeten op momenten dat ze niet worden benut, beschikbaar kunnen zijn voor basisscholen
  of andere partijen die sportactiviteiten willen organiseren.
</p>
<p>
  Verenigingen die eerder een deel van hun inkomsten haalden uit het inzamelen van oud papier, moeten de
  mogelijkheid krijgen om andere werkzaamheden voor de gemeente te verrichten om deze middelen te compenseren.
</p>
<p>
  We willen dat het nieuwe zwembad beter toegankelijk wordt voor meer inwoners, zoals ouderen en mensen
  met een beperking. Daarom pleiten wij voor de bouw van een extra doelgroepenbad met warmer water en een
  verstelbare bodem.
</p>
<p>
  Daarnaast willen wij dat (verlichte) sportvelden eerlijker worden verdeeld op basis van het aantal leden
  van de verschillende sportverenigingen.
</p>
<p>
  Verenigingen moeten beter worden ondersteund bij het vernieuwen van hun clubhuizen. Moderne clubruimtes
  kunnen bovendien multifunctioneel worden ingezet, bijvoorbeeld voor buitenschoolse opvang of kinderopvang.
</p>

<h3 id="ontmoeten">5.2 Ontmoeten</h3>
<p>
  De Stadspartij maakt zich sterk voor kunst en cultuur, met bijzondere aandacht voor kleinschalige en lokale
  initiatieven. Het pop-up-podium en de Cultuur Zomer zien wij als waardevolle initiatieven.
</p>
<p>
  Daarom willen wij investeren in een nieuw poppodium voor Wageningen. Binnen de bestaande budgetten en
  faciliteiten zien wij bovendien ruimte voor meer culturele activiteiten.
</p>
<p>
  Tijdelijk leegstaande panden moeten eenvoudiger gebruikt kunnen worden door kunstenaars. Ook willen wij
  exposities in bestaande horeca- en uitgaansgelegenheden stimuleren.
</p>
<p>
  De Stadspartij vindt dat een commerciële exploitatie van theater Junushoff mogelijk moet zijn, mits dit
  bijdraagt aan een efficiënte inzet van middelen en een breder cultureel aanbod.
</p>
<p>
  Wij zetten ons in voor scholen die veilig, uitnodigend, duurzaam en multifunctioneel zijn. Veilige
  school-huis-routes blijven daarbij een belangrijk aandachtspunt.
</p>
<p>
  Alle basisschoolleerlingen moeten tijdens schooltijd minimaal één zwemdiploma kunnen behalen. Daarbij
  steunen wij het streven om zoveel mogelijk gezonde voeding aan te bieden op scholen.
</p>
<p>
  Om een gastvrije stad voor studenten te zijn, willen wij goede huisvesting en een aantrekkelijk
  studieverblijf blijven ondersteunen. Veilige bereikbaarheid is hierbij essentieel. Daarom willen wij
  onder andere betere verlichting van fietspaden en een veiligere inrichting van de Grebbedijk richting
  roeivereniging ARGO.
</p>


      <hr class="doc-divider" />

<h2 id="energie-klimaat">6. Energie en klimaat</h2>

<h3 id="duurzame-energie">6.1 Duurzame energie</h3>
<p>
  Windmolens passen niet in het Wageningse landschap. Ook is de Stadspartij tegen het gebruik van biomassa
  als energiebron, omdat dit volgens ons niet bijdraagt aan CO₂-reductie.
</p>
<p>
  Wij zijn voor het stimuleren van zonne-energie als duurzame energiebron, bij voorkeur op daken en
  bestaande gebouwen. Grootschalige zonneparken in het buitengebied hebben niet onze voorkeur.
</p>
<p>
  De Stadspartij stelt voor om de samenwerking te zoeken met omliggende gemeenten zoals Ede en Barneveld
  om mogelijkheden te onderzoeken voor zonnepanelen op vrijkomende agrarische bebouwing.
</p>

<h3 id="energiebesparing">6.2 Energiebesparing</h3>
<p>
  Samen met inwoners en het bedrijfsleven willen wij inzetten op isolatie en energiebesparing. Isolatie
  van woningen en bedrijven krijgt prioriteit. Bij vergunningverlening moet hier extra aandacht voor zijn.
</p>
<p>
  Wij zien met name kansen voor subsidies voor (sociale) huurwoningen om energiebesparende maatregelen te
  stimuleren.
</p>
<p>
  Bedrijven moeten worden gestimuleerd om energiebesparende maatregelen te nemen met een korte
  terugverdientijd. Daarnaast willen wij aandacht voor bewustwording en gedragsverandering bij inwoners.
</p>
<p>
  Gasloos en nul-op-de-meter bouwen is de norm voor nieuwbouw. Voor bestaande wijken vinden wij het met de
  huidige technieken niet wenselijk om alle wijken al in 2040 volledig gasloos te maken. Het doel blijft
  om de CO₂-uitstoot zo veel mogelijk te beperken en verduurzaming op wijkniveau te realiseren.
</p>

<h3 id="klimaat">6.3 Klimaat</h3>
<p>
  De Stadspartij onderschrijft de ambitie om als gemeente uiterlijk in 2050 klimaatneutraal te zijn.
  Wij willen concreet inzichtelijk maken welke uitvoerbare maatregelen daarvoor nodig zijn.
</p>
<p>
  Klimaatadaptatie verdient aandacht in zowel nieuwe als bestaande wijken. Regenwaterafvoer moet goed
  worden geregeld en waar mogelijk duurzaam worden ingezet.
</p>
<p>
  Het aanvragen van een tegemoetkoming voor het vergroenen van tuinen, daken of gevels moet laagdrempelig
  en zonder onnodige bureaucratie kunnen plaatsvinden.
</p>


      <hr class="doc-divider" />

 <h2 id="natuur-milieu">7. Natuur en milieu</h2>

<h3 id="groenbeheer">7.1 Groenbeheer</h3>
<p>
  Er moet meer budget beschikbaar komen voor groenbeheer, zodat een duurzame, veilige en prettige
  leefomgeving ontstaat. Bij onderhoudsbeleid moeten natuurwaarden en kleine leefgebieden van bedreigde
  diersoorten nadrukkelijk worden meegenomen.
</p>
<p>
  De Stadspartij is tegen het versoepelen van regels voor het kappen van bomen. Goed groenbeheer biedt juist
  kansen voor een inclusiever gebruik van de openbare ruimte.
</p>

<h3 id="natuur-als-meerwaarde">7.2 Natuur als meerwaarde</h3>
<p>
  Het versterken van natuur en natuurwaarden is voor de Stadspartij van groot belang. Gebieden zoals de
  uiterwaarden, de Eng en het Binnenveld verdienen extra bescherming en aandacht.
</p>
<p>
  Wij willen een groene recreatieve verbinding realiseren tussen Kortenoord en de Grebbedijk, zodat natuur,
  recreatie en leefbaarheid elkaar versterken.
</p>
<p>
  Het gebruik van bestrijdingsmiddelen moet worden beperkt. Daarnaast willen wij bestaande zandwegen
  herstellen en behouden.
</p>
<p>
  De Stadspartij wil de openbare toegankelijkheid van het gehele Arboretum waarborgen als stadspark voor
  alle inwoners.
</p>
<p>
  Wij zetten ons in voor een zonering rondom Wageningen waarbuiten geen stedelijke ontwikkelingen mogen
  plaatsvinden, en voor het beter verbinden van natuurgebieden.
</p>
<p>
  De Stadspartij wil zich hard maken voor een verantwoorde opvang van zwerfdieren en is voor afschaffing van
  de hondenbelasting. Tegelijk vinden wij dat het bezit van huisdieren een eigen verantwoordelijkheid is;
  de gemeente is niet verantwoordelijk voor dierenartskosten.
</p>

<h3 id="milieuzorg">7.3 Milieuzorg</h3>
<p>
  Initiatieven zoals “Wageningen Schoon” moeten behouden blijven. Wij willen inwoners blijven stimuleren
  om bij te dragen aan een schone en prettige stad.
</p>
<p>
  Nieuwe bedrijven die zich in Wageningen vestigen, moeten mede worden geselecteerd op hun milieuambities.
  Bedrijven moeten kunnen aantonen dat zij een gezond en duurzaam milieu hoog in het vaandel hebben.
</p>


      <hr class="doc-divider" />

<h2 id="economie-financien">8. Lokale economie en financiën</h2>

<h3 id="sterke-lokale-economie">8.1 Sterke lokale economie</h3>
<p>
  De Stadspartij wil kleine detailhandel en lokaal producerende ondernemers stimuleren en de diversiteit en
  eigenheid van het winkelbestand behouden en versterken. Kleinschalige en lokale ondernemers verdienen
  daarbij extra aandacht.
</p>
<p>
  Belemmeringen voor ondernemers moeten zoveel mogelijk worden weggenomen. Wij pleiten voor duidelijk
  monumentenbeleid, heldere reclamerichtlijnen en een kritische herziening van regels en vergunningsplichten.
</p>
<p>
  Daarnaast willen wij gemeentelijke regels rondom openingstijden versoepelen en extra promotie geven aan
  koopavond en koopzondag in omliggende gemeenten.
</p>
<p>
  Om versobering van het winkelaanbod tegen te gaan, willen wij investeren in de zijstraten van de
  Hoogstraat door vergroening, het plaatsen van bankjes en het realiseren van een fietsvrij winkelgebied.
</p>
<p>
  Wij bevorderen de komst van kennisintensieve bedrijven en productiebedrijven. Nudepark II biedt hiervoor
  kansen. Startups die doorgroeien willen wij graag in Wageningen behouden.
</p>
<p>
  Wageningen is het hart van Food Valley. Samenwerking met regiogemeenten is mogelijk, zolang dit niet
  leidt tot overheveling van bevoegdheden of verlies van lokale zeggenschap.
</p>

<h3 id="financien">8.2 Financiën</h3>
<p>
  De Stadspartij staat voor een gezond en solide financieel beleid met een structureel sluitende begroting.
  Het uitgangspunt is dat geld beleid volgt binnen de kaders van de begroting, en niet andersom.
</p>
<p>
  Financiële reserves zijn bedoeld om risico’s af te dekken en mogen niet structureel worden ingezet voor
  lopende uitgaven.
</p>
<p>
  Financiële tekorten mogen niet worden opgevangen door een verhoging van de onroerendezaakbelasting (OZB).
  Daarom zet de Stadspartij zich ervoor in om de OZB in de komende jaren niet verder te laten stijgen.
</p>


      <hr class="doc-divider" />

<h2 id="binnenstad-toerisme">9. Binnenstad en toerisme</h2>

<h3 id="aantrekkelijke-binnenstad">9.1 Aantrekkelijke binnenstad</h3>
<p>
  Wageningen heeft als stad een rijke historie. De Stadspartij wil cultuurhistorische structuren en objecten
  beschermen en versterken. Het centrum, met de Markt als hart, is een plek om elkaar te ontmoeten.
</p>
<p>
  Wij zetten in op goed onderhoud en vergroening van de openbare ruimte. Initiatieven zoals het opschonen
  van de stadsgracht ondersteunen wij. We willen versneld werken aan het opengraven van de stadsgracht,
  te beginnen bij de Bergpoortbrug, en aan het doortrekken van het Wallenpad.
</p>
<p>
  Leegstand in de binnenstad moet actief worden aangepakt. Detailhandel moet worden geconcentreerd in het
  kernwinkelgebied, waaronder de Hoogstraat en zijstraten, de Stationsstraat, de Bergstraat en de
  Bevrijdingsstraat.
</p>
<p>
  Voor evenementen willen wij duidelijke kaders. Daarnaast willen wij onderzoek doen naar een nieuw
  evenemententerrein. De zuidoever van de haven en een deel van de uiterwaarden ter hoogte van de
  Pabstendam zien wij als mogelijke locaties waar evenementen kunnen plaatsvinden zonder structurele
  overlast.
</p>

<h3 id="toerisme">9.2 Toerisme</h3>
<p>
  Toerisme is belangrijk voor de lokale economie en een levendige binnenstad. Wij willen inzetten op
  uitbreiding van camperplaatsen en op verplaatsing van de jachthaven naar de binnenstad, bijvoorbeeld
  in de vorm van “Sneek aan de Rijn”.
</p>
<p>
  Daarbij moeten goede basisvoorzieningen worden gerealiseerd, zoals drinkwater, elektriciteit en
  modern sanitair.
</p>
<p>
  Initiatieven die toerisme bevorderen, zoals wandelroutes en recreatiemogelijkheden in de Bovenste
  Polder, hebben onze steun.
</p>

<h3 id="stad-van-de-bevrijding">9.3 Stad van de bevrijding</h3>
<p>
  Wageningen is en blijft dé stad van de bevrijding. Jaarlijks wordt op 4 mei om middernacht het
  bevrijdingsvuur ontstoken en vindt op 5 mei het Bevrijdingsdefilé plaats.
</p>
<p>
  Bevrijdingsdag is een nationale feestdag die zijn weerga niet kent. Tienduizenden mensen bezoeken
  jaarlijks onze binnenstad om samen de vrijheid te vieren.
</p>


      <hr class="doc-divider" />

<h2 id="bestuur-betrokkenheid">10. Lokaal bestuur en betrokkenheid</h2>

<h3 id="transparant-betrokken">10.1 Transparant en betrokken</h3>
<p>
  De Stadspartij staat voor een transparante en betrokken bestuursstijl. Wij kiezen voor ‘ja, mits’ in plaats
  van ‘nee, tenzij’. Bestuurders moeten zichtbaar en benaderbaar zijn voor inwoners.
</p>
<p>
  Wij willen dat inwoners beter worden teruggekoppeld over inspraaktrajecten: wat is opgehaald, welke
  afwegingen zijn gemaakt en hoe dit heeft doorgewerkt in het uiteindelijke besluit.
</p>
<p>
  De Stadspartij zet zich in voor een inclusieve samenleving. Uitsluiting accepteren wij niet. Tegelijk
  vinden wij dat iedereen recht heeft op een eerlijke kans op een fijne werkplek; wij zijn daarom tegen
  voorrang voor specifieke groepen bij sollicitaties.
</p>
<p>
  Wij vinden het belangrijk dat de gemeenteraad inhoudelijk wordt ondersteund door specialistische
  adviesraden, zoals de cliëntenraad en de gehandicaptenraad. Daarnaast blijven wij zichtbaar in de stad
  en gaan actief het gesprek aan met inwoners.
</p>

<h3 id="wijkgerichte-inspraak">10.2 Wijkgerichte inspraak</h3>
<p>
  Inspraak en betrokkenheid zijn essentieel voor een goede verbinding tussen inwoners en politiek.
  De Stadspartij wil wijkgerichte inspraak centraal stellen en wijkraden versterken, zowel financieel
  als organisatorisch.
</p>
<p>
  De gemeente moet alle inwoners tijdig en duidelijk betrekken bij plannen en besluitvorming, met heldere
  randvoorwaarden vooraf. Achteraf moet zichtbaar zijn wat er met inspraak is gedaan.
</p>
<p>
  Wij zetten in op de uitgangspunten van de Omgevingswet, waarin participatie een verplicht onderdeel is
  voor zowel gemeenten als projectontwikkelaars.
</p>
<p>
  Wanneer de gemeenteraad een besluit heeft genomen, moet dit besluit niet opnieuw ter discussie worden
  gesteld. Om die reden is de Stadspartij tegen referenda of inwonersberaden over reeds genomen besluiten.
</p>

<h3 id="wur-samenwerking">10.3 Samen met de WUR</h3>
<p>
  De Stadspartij is trots op de aanwezigheid van Wageningen University & Research in onze stad.
  Wij vinden dat de WUR zich zichtbaarder mag profileren in de binnenstad om de verbinding tussen stad
  en universiteit te versterken.
</p>
<p>
  De komende jaren zetten wij ons actief in om de WUR meer te betrekken bij het stedelijk leven en bij
  maatschappelijke en economische ontwikkelingen in Wageningen.
</p>


      <div class="vote-block" role="note" aria-label="Stemoproep">
        <p class="vote-title">#ALS Wageningen Je Lief IS</p>
        <p class="vote-party">Stem 18 maart 2026 Stadspartij Wageningen</p>
      </div>

    </div>
  </section>
</main>

<footer class="site-footer">
  <div class="container text-center">
    <p>© 2025 Stadspartij Wageningen – Lokaal en Betrokken</p>
    <p>Website door <strong><a href="https://twinpixel.nl" target="_blank" rel="noopener noreferrer">TwinPixel</a></strong></p>
  </div>
</footer>
<script>
document.addEventListener('DOMContentLoaded', function() {
    const hamburger = document.querySelector('.hamburger');
    const mainNav = document.querySelector('.main-nav');
    const dropDowns = document.querySelectorAll('.main-nav .dropdown');

    // 1. Logica voor het openen en sluiten van het hoofdmenu
    hamburger.addEventListener('click', function() {
        hamburger.classList.toggle('is-active');
        mainNav.classList.toggle('is-active');

        // Als het menu sluit, sluit dan ook alle submenus
        if (!mainNav.classList.contains('is-active')) {
            dropDowns.forEach(dropdown => {
                dropdown.classList.remove('is-open');
            });
        }
    });

    // 2. Logica voor het openen en sluiten van de dropdowns (submenus)
    dropDowns.forEach(dropdown => {
        const dropBtn = dropdown.querySelector('.drop-btn');
        
        dropBtn.addEventListener('click', function(event) {
            // Voorkom dat de link navigeert op mobiel
            if (window.innerWidth <= 768) {
                event.preventDefault();
                
                // Toggle de 'is-open' class op de huidige dropdown
                const wasOpen = dropdown.classList.contains('is-open');

                // Sluit eerst alle andere dropdowns
                dropDowns.forEach(d => d.classList.remove('is-open'));

                // Open de huidige dropdown als hij dicht was
                if (!wasOpen) {
                    dropdown.classList.add('is-open');
                }
            }
        });
    });
});
</script>
<script>
    // Script om de actieve link in de navigatie te markeren
document.addEventListener("DOMContentLoaded", function() {
  const currentPage = window.location.pathname.split("/").pop();
  if (currentPage === "") {
    currentPage = "index.html";
  }
  const navLinks = document.querySelectorAll('nav a'); // Of bv. '.navbar a'
  navLinks.forEach(link => {
    const linkPage = link.getAttribute('href').split("/").pop();
    if (linkPage === currentPage) {
      const parentLi = link.closest('li');
      const dropdownParent = link.closest('.dropdown');
      if (dropdownParent) {
        dropdownParent.classList.add('active');
      } else if (parentLi) {
        parentLi.classList.add('active');
      }
    }
  });
});
</script>
</body>
</html>