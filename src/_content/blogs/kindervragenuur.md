---
title: Kindervragenuur
date: 2025-11-07T11:48:15.939Z
thumbnail: /images/uploads/45b9edd6-04c7-46f8-affb-136aed249953.jpeg
excerpt: "Kindervragenuur Gemeenteraad Wageningen "
---
Op 7 november vond in de ochtend in de raadszaal van het gemeentehuis in Wageningen een bijzondere bijeenkomst plaats: het Kindervragenuur met leerlingen uit groep 7 en 8 van OBS De Tarthorst. Namens de Stadspartij Wageningen was Eric Langhorst aanwezig.

Tijdens deze bijeenkomst kregen de kinderen de gelegenheid om aan wethouders en (steun)fractieleden van verschillende politieke partijen vragen te stellen over onderwerpen die hen bezighouden.

Zo vroegen ze onder meer: “Kan er een zwembad komen voor mensen met een beperking, met warm water?”, “Hoe kan Wageningen veiliger worden voor meisjes en vrouwen op straat?”, “Wat kunnen we doen tegen zwerfafval?”, “Kunnen speelplaatsen schoner worden gehouden?” en “Is het mogelijk om meer bomen te planten in de stad?”

Natuurlijk waren ook kinderburgemeester Max Menting en loco-kinderburgemeester Eva van Guilik aanwezig. Zij openden het Kindervragenuur met een leuke quiz over Wageningen.

Met het Kindervragenuur wil de gemeenteraad kinderen stimuleren om mee te denken over wat belangrijk is in hun stad. Zo ontdekken ze hoe de lokale politiek werkt en leren ze dat hun stem ertoe doet!