---
title: Leefbaar en herkenbaar
date: 2025-03-19T11:06:35.692Z
thumbnail: /images/uploads/wiel-background.png
excerpt: Nieuw steunfractielid Jelmer wil met een kritische én verbindende blik
  werken aan een leefbaar Wageningen, met focus op woningbouw, bereikbaarheid en
  transparantie.
---
<!--StartFragment-->

Dat zijn mijn belangrijkste uitgangspunten als nieuw steunfractielid van de Stadspartij. Ik wil dat iedereen met plezier in Wageningen woont. Daarom zet ik me in voor haalbareen praktische oplossingen die de stad direct verbeteren. Als steunfractielid kijk ik kritisch, maar verbindend naar belangrijke thema’s in onze stad: woningbouw,bereikbaarheid, economie, energietransitie en een levendige binnenstad. Kritisch, omdat ingewikkelde vraagstukken zorgvuldige afwegingen nodig hebben. Verbindend, omdat samenwerking en dialoog de beste oplossingen opleveren. De komende jaren moeten we belangrijke keuzes maken over onze leefomgeving. Voor 2030 willen we ongeveer 3000 nieuwe woningen bouwen, de provincie gaat aan de slag met de Mansholtlaan/Nijenoord Allee, de openbare ruimte in de wijk Nude wordt vernieuwd, de stadsgracht wordt doorgetrokken en de Grebbedijk wordt klaargemaakt voor de toekomst. Dit zijn allemaal ingrijpende en kostbare beslissingen. Daarom is het essentieel dat de gemeente transparant blijft en de inwoners van Wageningen centraal stelt. Daar zal ik me, samen met de andere fractieleden van de Stadspartij, voor inzetten. Zodat iedereen zich thuis voelt in Wageningen

<!--EndFragment-->