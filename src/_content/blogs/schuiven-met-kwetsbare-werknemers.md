---
title: Schuiven met kwetsbare werknemers
date: 2025-02-01T13:01:17.690Z
thumbnail: /images/uploads/screenshot-2025-07-31-135923.png
excerpt: De Stadspartij maakt zich zorgen over de gedwongen overstap van
  Werkpunt-medewerkers naar IW4 in Veenendaal en stelt vragen over de gebrekkige
  begeleiding en het ontbrekende vervoer.
---
<!--StartFragment-->

De 45 werknemers van ‘het Werkpunt’ (voormalige Permar) hebben weer een grote verandering voor de kiezen gekregen. De kwetsbare groep wordt per 1 januari voor passende werkzaamheden ondergebracht bij IW4 in Veenendaal. IW4 is het sociaal ontwikkelbedrijf voor de gemeenten Renswoude, Rhenen en Veenendaal. Zij gaan nu ook de beschutte medewerkers begeleiden uit Wageningen.

De Stadspartij heeft diverse berichten ontvangen van werknemers dat deze gedwongen overstap erg veel onrust en onzekerheid met zich heeft meegebracht.

Omdat dit een kwetsbare groep personen betreft heeft de gemeenteraad aangegeven dat daar heel zorgvuldig mee omgegaan moet worden. Zoals de werknemers aan de Stadspartij aangeven is dit niet gebeurd. De werknemers moeten nu elke werkdag naar Veenendaal reizen. Daarnaast is de aanvangstijd van de werkdag verplaats van 08.30 naar 07.30, ook voor ouders van schoolgaande kinderen. Op de eerste werkdag staat er een touringcar klaar om de werknemers naar Veenendaal te brengen, daarna moeten de werknemers zelf voor vervoer zorgen. Een groot aantal van hen is aangewezen op de fiets.

De Stadspartij heeft zorgen over de impact die deze overstap heeft op de werknemers en heeft daarom vragen gesteld aan het college over deze gedwongen overstap en over het ontbreken van vervoer.

<!--EndFragment-->