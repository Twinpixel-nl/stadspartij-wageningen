---
title: Stadspartij zegt ‘NEE’ tegen windmolens
date: 2025-04-09T10:07:55.593Z
thumbnail: /images/uploads/untitled-design-2-ezgif.com-webp-to-jpg-converter.jpg
excerpt: De Stadspartij vindt onderzoek naar windmolens in Wageningen overbodig
  en pleit tegen plaatsing, vanwege bekende gezondheidsrisico’s en impact op
  natuur en omwonenden.
---
<!--StartFragment-->

De gemeente Wageningen wil onderzoek doen naar de mogelijkheden voor windmolens, ondanks het feit dat steeds meer gemeenten afzien van windmolens op hun grondgebied. Het onderzoek moet inzicht geven in wat de gevolgen van windmolens zijn op natuur en landschap en wat de gevolgen van geluid, gebrom en slagschaduw zijn op omwonenden. Wat de Stadspartij betreft kan de gemeente zich het geld voor dat onderzoek besparen. Op internet zijn boekenkasten vol met rapporten over de effecten van windmolens op de gezondheid van mens en vogel. Zelfs huisartsen slaan alarm op internet: windmolens veroorzaken duizeligheid, slapeloosheid, stress en depressiviteit.\
Als locatie wordt gedacht aan de Wageningse kant van de Grebbeberg: het Binnenveld. Ook de provincie Utrecht ziet deze locatie als mogelijkheid voor windmolens. De gemeente Rhenen weigert echter om een locatie aan te wijzen voor windmolens, tot ongenoegen van de provincie. De provincie Utrecht besluit deze zomer of ze de gemeente Rhenen gaat dwingen om windmolens te plaatsen. Het enthousiasme voor windmolens is ook in Ede en Veenendaal ver te zoeken. Ede wil wel een paar molens langs de A12 en A30, maar Veenendaal\
heeft besloten helemaal geen windmolens te plaatsen. Wat de Stadspartij betreft in Wageningen dus ook niet!

<!--EndFragment-->