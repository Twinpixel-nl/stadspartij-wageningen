---
title: "Luisteren naar wat #rechtvaardig voelt"
date: 2025-11-05T18:29:20.733Z
thumbnail: /images/uploads/stadskrant-4-.png
excerpt: "De vraag ‘welke partij past bij mij?’ lijkt eenvoudig, maar is dat
  zelden. In tijden waarin de luidste stem vaak het meeste gehoor krijgt, geloof
  ik dat politiek juist begint met luisteren: naar jezelf, naar elkaar en naar
  wat rechtvaardig"
---
De vraag ‘welke partij past bij mij?’ lijkt eenvoudig, maar is dat zelden. In tijden waarin de luidste stem vaak het meeste gehoor krijgt, geloof ik dat politiek juist begint met luisteren: naar jezelf, naar elkaar en naar wat rechtvaardig voelt. Niet naar degene die het hardst roept, maar naar je eigen geweten. Vanuit die overtuiging zet ik mij, als geboren Wageningse, in voor de Stadspartij. Wij staan voor een stad waar gezond verstand, betrokkenheid en menselijkheid centraal staan. Waar ruimte is voor nuance en voor de vraag: ‘mag het wat zachter?’ In toon, in beleid en in de manier waarop we met elkaar omgaan. Bij de Stadspartij zet ik mij in voor welzijn, cultuur, levendige buurten en een sterke binnenstad. Ik geloof dat Wageningen pas echt tot bloei komt wanneer we oog hebben voor elkaar. Lokale politiek laat zien dat verandering begint in onze eigen wijken en buurten. Samen maken we beleid dat eerlijk aanvoelt en echt verschil maakt voor mensen.Wat jammer dat u vorige week nog niet op de Stadspartij kon stemmen. Nog even wachten tot de gemeenteraadsverkiezingen op 18 maart volgend jaar. Maar wanneer ik vooruit kijk naar die lokale verkiezingen, hoop ik dat meer mensen stemmen vanuit hun hart én hun rechtvaardigheidsgevoel.



\#Stadspartijwageningen #Wageningen #GR26 #Binnenstad #Lokalepolitiek #Alswageningenjeliefis #Samen #Luisteren