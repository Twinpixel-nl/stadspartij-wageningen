---
title: Wageningen in oorlog met… reclameposters?
date: 2025-07-04T13:35:56.091Z
thumbnail: /images/uploads/bushokje-reclame-3-300x200-1-ezgif.com-webp-to-jpg-converter.jpg
excerpt: De Stadspartij hekelt het verbod op bushokjesreclame als betuttelend en
  pleit voor keuzevrijheid, transparantie en gezond verstand in plaats van lege
  posters en verlies van €40.000.
---
<!--StartFragment-->

Een meerderheid van de gemeenteraad is een dappere strijd aangegaan. Niet met de woningnood, verkeersdrukte of klimaatverandering. Nee, met reclameposters in bushokjes. Want niets verstoort de innerlijke rust meer dan een afbeelding van een croissantje of een aanbieding voor een citytrip naar Barcelona. ‘Een rustiger straatbeeld’, zo luidt het nobele doel. En daarvoor is de gemeente bereid ieder jaar €40.000 mis te lopen. Dat is wat je noemt duurzaam ontzien. De reden: wanneer je geen reclame ziet voor vlees of taart dan eet je het ook niet. Het maakt niet uit dat geen enkel onderzoek dit ondersteunt. De Stadspartij stelt voor om vanaf nu de etalages van bakkers, slagers en snoepwinkels af te plakken. Want stel je voor dat iemand ongepland trek krijgt in een saucijzenbroodje! Dat moet voorkomen worden! 

De Stadspartij laat het liefst de keuze bij de Wageninger zelf. Betutteling door de overheid is er al genoeg. Natuurlijk stimuleert de Stadspartij gezonde voeding, bewegen en steunen we het belang van de eiwittransitie. Maar wel op een transparante manier, zonder afgeplakte winkeletalages en lege bushokjes.

<!--EndFragment-->