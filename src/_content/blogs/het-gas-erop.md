---
title: Het gas erop
date: 2025-01-31T12:54:28.353Z
thumbnail: /images/uploads/electricity-4666566_1280-800x533.jpg
excerpt: "De Stadspartij hekelt loze verkiezingsbeloften van eerdere jaren en
  pleit voor echte daadkracht: van woningbouw tot isolatie – het gas moet erop."
---
<!--StartFragment-->

Volgend jaar maart zijn er al weer verkiezingen. De tijd van niet na te komen beloftes en onrealiseerbare ambities breekt weer aan. Het lijntje tussen ambitie en realisatie is in verkiezingstijd bijzonder dun. U weet vast nog wel dat GroenLinks, D66 en de PvdA bij de gemeenteraadsverkiezingen in 2018 beloofden dat er twee wijken per jaar van het gas zouden gaan. Bovendien zou Wageningen in 2030 klimaatneutraal zijn. We zijn nu 7 jaar verder en er is nog geen enkele oude wijk van het gas en klimaatneutraal in 2030 is al opgeschoven naar 2040. Bij de verkiezingen in 2022 zouden dezelfde partijen vaart zetten achter allerlei bouwplannen. In 2030 zijn er 3000 woningen gebouwd, werd beloofd. Ook die ambitie gaat niet gehaald worden. Wat de Stadspartij betreft mag bij veel plannen het gaspedaal stevig worden ingedrukt. De Stadsgracht zou doorgetrokken worden en het parkeerprobleem in de binnenstad moet worden aangepakt. De bereikbaarheid zou verbeterd worden en ook het openbaar vervoer. Op heel veel daken liggen nog geen zonnepanelen en hele wijken zijn nog niet optimaal geïsoleerd. Hierbij gratis alvast wat onderwerpen die in de nieuwe verkiezingsprogramma’s gezet kunnen worden. Maar

dan wel het gas er op!



<!--EndFragment-->