---
title: "Inkomenszekerheid: een zegen of een zorg?"
date: 2025-02-25T13:12:56.065Z
thumbnail: /images/uploads/images.jpeg
excerpt: De Stadspartij luidt de noodklok over de nieuwe inkomensregeling, die
  bij inwoners tot lagere vergoedingen en financiële tekorten leidt.
---
<!--StartFragment-->

De Stadspartij heeft diverse voorbeelden ontvangen dat inwoners onder het nieuwe financiële beleid van de gemeente behoorlijk inleveren. Het gaat om de inkomenszekerheidsregeling die bedoeld is als vervanging van een aantal minimaregelingen (bijv. het ‘Ik doe mee fonds’, ‘Regeling Chronisch Zieken’ en de ’Individuele Inkomenstoeslag’) Voorafgaand aan de eerste uitbetaling van de nieuwe regeling heeft de Stadspartij al vragen gesteld over de mogelijkheid dat er direct al een tekort aan inkomen zou kunnen ontstaan. Los van het verdwijnen van een aantal ‘toeslagen’ moet er bijvoorbeeld opnieuw worden aangetoond dat er recht is op een regeling voor chronisch zieken, moet het eigen risico voor de zorg zelf worden betaald en verdwijnt het ‘Ik doe mee fonds’. Dit zijn allemaal uitgaven waar eerder een vergoeding tegenover stond. Bij de invoering van de inkomenszekerheidsregeling vallen deze vergoedingen geheel of gedeeltelijk weg. Resultaat is dat een aantal inwoners zich geconfronteerd zien met minder inkomen. Dat niet alles goed gaat bij de invoering van een nieuw systeem is te verwachten. Maar getroffenen kunnen hiervoor niet verantwoordelijk worden gehouden. De Stadspartij vindt dat er uitzicht moet zijn op een vlot herstel en een (tijdelijke) financiële oplossing!

<!--EndFragment-->