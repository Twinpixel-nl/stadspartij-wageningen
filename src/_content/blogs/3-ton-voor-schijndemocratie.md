---
title: 3 ton voor schijndemocratie
date: 2024-12-11T12:39:44.956Z
thumbnail: /images/uploads/top-view-paper-style-democracy-composition.jpg
excerpt: De Stadspartij stemt tegen het inwonersberaad van €300.000, dat volgens
  hen weinig echte inspraak biedt en al vooraf gekaderd is door bestaand beleid.
---
<!--StartFragment-->

Een meerderheid van de gemeenteraad heeft ingestemd met het installeren van een inwonersberaad. De Stadspartij heeft tegen gestemd. Niet omdat wij tegen inspraak zijn. Integendeel! We zijn een groot voorstander van informatiebijeenkomsten, rondetafelgesprekken, wijkbezoeken enz. Bovendien kunnen inwoners eens in de vier jaar kiezen uit diverse partijprogramma’s. Nee, we hebben tegen gestemd omdat wij het inwonersberaad als een vorm van schijndemocratie zien. Er wordt een heel circus opgetuigd om inwoners één vraag voor te leggen: ‘Hoe gaan wij in de toekomst van A naar B in Wageningen?’ Voor de beantwoording van deze vraag worden 6000 inwoners uitgeloot. Zij krijgen een brief met de vraag of zij mee willen doen aan het beraad. Uiteindelijk moeten daar 80 inwoners van overblijven. Die groep wordt aangevuld met 40 gemeenteambtenaren, politici, bestuurders en ‘vrijdenkers’. In totaal gaat het beraad €300.000 kosten. Bij de beantwoording van de vraag moeten de 80 uitverkorenen natuurlijk wel rekening houden met eerder genomen besluiten. Zo is in de Visie op de Binnenstad al bepaald dat het autoverkeer moet worden teruggedrongen en dat Wageningers zich in de toekomst lopend, fietsend of met het OV van A naar B moet verplaatsen. Wat zouden 100 verenigingen in Wageningen blij geweest zijn met €3000.

<!--EndFragment-->