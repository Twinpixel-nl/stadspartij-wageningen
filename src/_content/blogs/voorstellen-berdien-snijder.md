---
title: Voorstellen Berdien Snijder
date: 2025-12-17T08:58:17.493Z
thumbnail: /images/uploads/img_0321.png
excerpt: |-
  Mijn naam is Berdien Snijder en vanaf dit jaar mag ik mij inzetten als
  steunfractielid voor de Stadspartij. Als geboren en getogen Wageningse voel ik
  mij sterk verbonden met ‘het Verhaal van Wageningen’; de geschiedenis,
  tradities en verhalen die onze stad maken tot wat de stad nu is.
---
Mijn naam is Berdien Snijder en vanaf dit jaar mag ik mij inzetten als\
steunfractielid voor de Stadspartij. Als geboren en getogen Wageningse voel ik\
mij sterk verbonden met ‘het Verhaal van Wageningen’; de geschiedenis,\
tradities en verhalen die onze stad maken tot wat de stad nu is. \
Mijn speciale aandacht gaat uit naar ons cultureel erfgoed, zowel materieel als\
immaterieel. Van monumenten tot verhalen en initiatieven die van generatie op\
generatie worden doorgegeven: het zijn deze elementen die onze stad kleur\
geven en ons met elkaar verbinden. Ik geloof dat het koesteren en zichtbaar\
maken van dit erfgoed essentieel is voor een sterke, levendige gemeenschap.\
Als steunfractielid wil ik mij inzetten voor een fijne en leefbare stad voor alle\
inwoners; een stad waarin we ruimte geven aan cultuur, duurzaamheid en elkaar.\
Wageningen is een plaats waar mensen met diverse achtergronden samenkomen;\
dat maakt ons uniek. Maar om de stad leefbaar te houden moeten we wel zorgen\
dat er voldoende woningen zijn, het groen om de stad ook groen blijft en de\
(binnen)stad bereikbaar blijft. Ik kijk ernaar uit om samen met inwoners,\
organisaties en mede-raadsleden te werken aan een stad die haar verleden\
koestert en haar toekomst met vertrouwen tegemoet treedt. Fijne feestdagen!



\#Wageningen #leefbaar #vertrouwen