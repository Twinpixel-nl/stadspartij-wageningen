---
title: Minder praten en meer doen!
date: 2025-12-02T19:24:47.056Z
thumbnail: /images/uploads/stadskrant-6-.png
excerpt: |-
  Minder praten en meer doen!
  In Wageningen stokken een aantal ontwikkelingen. Terwijl de druk op
  #bereikbaarheid groeit,
---
Minder praten en meer doen!\
In Wageningen stokken een aantal ontwikkelingen. Terwijl de druk op\
#bereikbaarheid groeit, lukt het de provincie nog altijd niet om de eerste spade in\
de grond te zetten voor een verbrede Mansholtlaan en de doorstroming op de\
Nijenoord Allee. Het resultaat: oplopende verkeersdrukte en een stad die steeds\
slechter bereikbaar wordt. Ook woningbouw blijft ver achter. Bouwlocaties als\
De Dreijen, Veerstraat en het voormalig Pieter Pauwterrein komen niet van de\
grond, terwijl starters en gezinnen dringend woonruimte zoeken.\
Sportverenigingen, van rugby en frisbee tot denksportclubs en scouting, wachten\
bovendien al te lang op betere of ruimere voorzieningen, zonder uitzicht op\
snelle verbetering. Projecten die Wageningen leefbaarder en aantrekkelijker\
maken, zoals het doortrekken van de #stadsgracht, voldoende parkeerruimte of\
het organiseren van een eenvoudige lasershow met Oud en Nieuw, blijven\
steken in voornemens zonder uitvoering. De meerjarenbegrotingen voor 2028 en\
2029 laten forse tekorten zien: 2,7 en 3,1 miljoen euro. Terwijl de meeste\
#gemeenten in Nederland volgend jaar een ‘ravijnjaar’ verwachten en\
maatregelen treffen, schuift Wageningen de problemen voor zich uit. De\
Stadspartij Wageningen vindt dat het anders moet: minder praten, niet uitstellen\
en meer doen. Onze stad verdient beter!



\#Stadspartijwageningen #Alswageningenjeliefis #gewoondoen #stemlokaal