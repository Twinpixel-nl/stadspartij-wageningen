---
title: Kennismaken en keuzes maken.
date: 2025-06-19T13:33:08.609Z
thumbnail: /images/uploads/erik-scaled-ezgif.com-webp-to-jpg-converter.jpg
excerpt: Nieuw steunfractielid Eric Langhorst zet zich in voor duidelijke taal
  en financiële scherpte binnen de gemeenteraad, met oog voor betrokkenheid en
  leefbaarheid.
---
<!--StartFragment-->

Voostellen van ons steunfractielid Eric Langhorst.

 

Sinds kort ben ik steunfractielid van de Stadspartij. Ik heb me aangesloten omdat deze partij écht lokaal is en zich inzet voor het welzijn van alle inwoners en de leefbaarheid in onze stad. Ik ben geboren en getogen in Wageningen. Na het Wagenings Lyceum heb ik bedrijfskunde gestudeerd en enkele jaren in de Verenigde Staten gewoond. Daarna heb ik lange tijd bij de KLM gewerkt in verschillende functies. Mijn interesse gaat uit naar financiën, economie en de manier waarop de gemeente communiceert. Veel officiële stukken zijn moeilijk te begrijpen, wat de afstand tussen inwoners en politiek vergroot. Dat moet anders. Duidelijke taal is een eerste stap naar betere betrokkenheid. Op dit moment werk ik mee aan de Kadernota: hierin bepaalt de gemeenteraad de plannen, doelen en bijbehorende uitgaven voor de komende jaren. Ik val meteen met mijn neus in de boter, want alle gemeenten, ook Wageningen, staan voor lastige keuzes de komende jaren. Dat maakt het besturen van de stad uitdagend, maar ook boeiend.

<!--EndFragment-->