---
title: Omdat Wageningen ons lief is
date: 2025-10-06T11:16:51.613Z
thumbnail: /images/uploads/als-waga-lief.jpg
---
De Stadspartij zet zich in voor de belangen van alle inwoners van Wageningen. Als
onafhankelijke lokale partij is de Stadspartij niet gebonden aan landelijke politieke
agenda’s. Door goed te luisteren naar wat er leeft in Wageningen en dat om te zetten in
concrete acties, kan er snel en doelgericht ingespeeld worden op wat er gaande is in
onze stad. De Stadspartij staat voor een praktische aanpak van lokale vraagstukken.
Denk aan de versterking van het lokale ondernemerschap, het behoud van onze
historische binnenstad en het stimuleren van sport en welzijn. De afgelopen periode
heeft de fractie van de Stadspartij zich regelmatig uitgesproken over belangrijke
thema’s, zoals de renovatie van de Julianastraat, diverse nieuwbouwplannen en het
Maatschappelijk Meedoen Budget. Toch zien we dat de leefbaarheid in onze stad onder
druk staat. Er zijn problemen met parkeergelegenheid, een hoge regeldruk vanuit de
gemeente en een tekort aan woningen voor starters, eenpersoonshuishoudens en
ouderen. Bij de Stadspartij werken we continu aan een stad die voor iedereen leefbaar
moet zijn en waar we ons thuis voelen. Dat doen wij niet alleen, maar samen met u. De
Stadspartij doet lokaal wat lokaal nodig is, omdat Wageningen ons lief is.

\#Stadspartijwageningen #Leefbaarheid #Wageningen #Alswageningenonsliefis